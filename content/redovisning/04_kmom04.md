---
---
Redovisning kmom04
=========================

Trait och interface
-------------------------
Spännande koncept, men i ärlighetens namn tycker jag de (åtminstone för ett så litet program som detta) mest krånglade till det. Extra filer som ligger och skvalpar. I ett större projekt tror jag dock de kan komma till sin rätt och verkligen underlätta programmets struktur.

Integrering i ramverkets struktur
-------------------------
Smidigare och mer lättläslig kod. *Controller* var kanske inte något nytt, vi har ändå jobbar i ramverket och se det sväva omkring. Jag har dock inte jobbar med det tidigare och upplevde det som smidigt och lättillgängligt. Integreringen av koden gav mig ytterligare chans att effektivisera den lite, antalet kodrader har minskat (delvis, se nedan).

Intelligent datorspelare
-------------------------
Jag skulle inte direkt kalla det för intelligens, och min datorspelare är heller inte särskilt duktig strateg. Jag hade inte en datorspelare sedan tidigare eftersom en sådan inte omnämndes i spelreglerna. Sålunda var jag tvungen att modifiera min kod en del för detta moment. Jag valde att konstruera om spelet så man kan välja på att antingen spela två eller fler spelare, eller en spelare mot datorn. Datorns strategi är relativt simpel. Den kommer att spela säkert i början eller i ledning, men ju större chans till förlust desto större risk kommer den ta för att komma ifatt motståndaren. Som strategi sett är det rätt idiotiskt och chansen är stor att datorn kommer förlora till följd av den. Å andra sidan skulle den troligen förlorat ändå om inte motståndaren skulle fått ett *bad luck streak*. Först var min tanke att använda mig av en vanlig do-while loop, men logiken för datorns strategi växte lite. Istället blev det en do-while som i while-satsen anropar en metod som hanterar logiken i strategin.

Make test
-------------------------
I förra kursmomentet hade jag 100% kodtäckning. I detta blev jag tvungen att skriva om några av testerna och ett kommenterade jag bor helt eftersom jag effektiviserat koden och gjort just det testet redundant. Jag gjorde inte mycket extra med testning nu, ligger på medium-high. En anledning till detta är att jag inte hade ambitionen för att ge mig i kast med att testa allt som anknöt till min datorspelare. *HistogramTrait* fick jag heller inte till 100% då en av metoderna överlagrats i *DiceHistorgram*. Jag kunde visserligen tagit bort överlagringen eftersom den inte direkt tillför något i detta fall, men stundade i det.

Jag har några nya varningar i valideringen också, exempelvis: *The method printHistogram() has a Cyclomatic Complexity of 10. The configured cyclomatic complexity threshold is 10*. Dessa struntade jag i eftersom de kommer från koderna vi skulle testa i *guide*, och jag har ingen ambitionsnivå att felsöka och korrigera den koden.

TIL för detta kursmoment
-------------------------
En djupare förståelse för ramverket och dess struktur. Inte minst när det gäller *controllers*.
