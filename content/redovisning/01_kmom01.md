---
---
Redovisning kmom01
=========================

PHP och programmering med objekt och klasser
-------------------------
Det kändes som det gick helt ok att komma in i detta. Hittills har det visserligen inte varit något som skiljer nämnvärt från tidigare erfarenheter när det kommer till objektorienterad programmering. Jag har även en del kunskaper inom OOP sedan tidigare. Primärt i Java men också i C#. Som nämns i min presentationstext har jag även viss erfarenhet från Ruby. Idag är den dock gammal och när det begav sig fokuserad jag inte särskilt på OOP.

“Gissa numret”
-------------------------
Uppgiften med spelet “Gissa numret” var både lite kul och klurig. Det svåraste var väl egentligen att försöka renodla de olika filerna så mycket som möjligt.
Jag valde att lagra hela objektet i sessionen, mest för att det var enkelt att göra det. I detta fall är det inte särskilt tungt heller, vilket kanske kan vara en anledning att inte alltid göra på det sättet.

Composer, Make, Git och GitHub
-------------------------
Att komma igång med Git och GitHub gick fort denna gång, allt låg ju kvar sedan tidigare så det var gott nog så. Hade så inte varit fallet hade det väl gått åt en hel dag till att få allt fungerande igen (som förra gången). Det var dock visst strul för att få till Composer-installationen enligt instruktionen, slutade med att jag googlade mig fram till kommandon som löste problemet åt mig. Även Make ställde till strul, men det var av samma typ som jag hade i kursen design så de avhjälpes enkelt med att kopiera den Makefil Micke fixade åt mig då. En reflektion är att man alltid behöver åsidosätta minimum en heldag för att ens ha labbmiljön fungerande vid varje kursstart, under förutsättning att det inte blir något strul.

Me-sidan och dess struktur
-------------------------
Redovisningssidan i denna kurs är mer eller mindre samma grej som den var för designkursen. Det finns vissa mindre skillnader, och i denna fick jag inte möjligheten att skapa LESS-teman att fungera. Jag anpassade ett av mina teman för utseendet på denna webbplats.

Vilken är din TIL för detta kmom?
-------------------------
Autoloader! Inte tänkt på att man kunde göra så. Ett smidigt och enkelt sätt inkludera de filer man behöver.
