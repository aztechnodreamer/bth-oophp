---
---
Redovisning kmom03
=========================

PHPUnit och enhetstestning
-------------------------
Jag har ingen som helst erfarenhet av detta sedan tidigare, så det var lite kul att pröva på. Skapa testfall är arbetsamt och tidskrävande, men en fördel kan nog vara att en generellt får bättre struktur i sin programkod om den även ska genomgå enhetstestning. Det finns olika typer av mjukvarutestmetoder, en av dessa är *black box testing* där den interna strukturen för objektet som testas inte är känd för testaren. *White box testing* är dess motsats där testaren känner till den interna strukturen för testobjektet. *Grey box testing* är en blandning av båda föregående metoderna och appliceras exempelvis när koderna för två moduler studeras (white box) för att utforma testfall och faktiska test utförs med de exponerade gränssnitten (black box).

Tärningsspelet 100
-------------------------
Det var en bitvis klurig uppgift att skapa detta spel. Många parametrar som ska skickas fram och tillbaka samt uppdateras på rätt ställe. Jag valde dessutom att länga en stor del av värdena i en enda multidimensionell array, vilket gjorde det klurigare men gav också färre rader kod.

Vad som kanske är en stor miss från min sida är att jag i efterhand insett att jag inte följt kraven så noga. Eller mer specifikt, krav 1: *Gör så att en spelare kan spela tärningsspelet 100 via din redovisa sida (lägg länken i navbaren). Datorn är din motspelare*. Jag fokuserade på spelreglerna tidigare i instruktionen och missade detta krav. Mitt spel förutsätter således 1 eller flera tärningar och 2 eller flera spelare.

En sak jag är missnöjd med är att mina hanterare i routen är lite stora. En annan sak är att jag får en varning i valideringen: *Avoid unused local variables such as '$value'* (rad 43 i diceGame.php). Jag vet vad felet beror på, jag hanterar index i en associerad array genom en foreach. Tyvärr måste jag ha variabeln *value* med, vet inget smidigare sätt att göra det på. För min del ansåg jag att en icke-använd variabel var mer rimligt än en mer komplex kod. I diceGame.php och metoden setFirstPlayer() stötte jag på problem när jag väl laddat upp spelet på studentservern. Jag använde mig av array_key_first(), vilket kräver PHP 7.3, utan att vara medveten om att studentservern har en lägre version. Lösningen fick således bli att jag körde reset() och sedan key() istället.

Mina tärningar är grafiska, och jag hanterat allt i samma view (vilket kanske var dumt). Är det snyggt kodat? Nja, det kan jag inte påstå. Överlag tycker jag dock det gick bra. Det är ett spel, det finns på me-sidan och det funkar enligt reglerna.

Vilken är din TIL för detta kmom?
-------------------------
PHPUnit och enhetstestning var en aha-upplevelse för mig. Ett smidigt verktyg för att testa koden samtidigt som det också håller kodaren lite i schack.
