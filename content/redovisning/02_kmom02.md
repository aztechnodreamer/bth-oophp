---
---
Redovisning kmom02
=========================

Ett till moment avklarat. Uppgiften om arv och komposition såg jag framför mig som en enkel och snabbt avklarat del. Så blev inte fallet. Fler tärningar... inget fungerade! Superirriterande! Spenderade timmar med att skriva om kodrader och debugga utan att något fungerade. Vad var felet? Jag hade av någon dum anledning skrivit *constructor* istället för *construct*. Det är inte alltid smidigt att jonglera programmeringsspråk.

Det krävdes också en del egen handpåläggning för att få koden att fungera eftersom dice.php inte hade något exempel. Min var sålunda konstruerad på ett annorlunda sätt än vad påföljande uppgifter förutsatte.

phpDocumentor
-------------------------
Bra och smidigt verktyg för att upprätta dokumentation till koden. Verktyget innebär visserligen att man släpper kontrollen på sin egen dokumentation lite, men samtidigt så är det något som många missar eller prioriterar bort. Att på ett enkelt sätt kunna generera underlättar då mycket, inte minst i stora projekt.

Mina största problem rörande detta hade inte med phpdoc att göra alls, utan med make och att få det att ens fungera. I förra uppgiften skrev jag ju att jag fick make att fungera denna gång genom att istället använda mig av den fil som Micke redigerade åt mig i designkursen. Det fungerade väl då, även om make test troligen inte fungerade eftersom den bara gav en rad om att test genomfördes.

När jag nu skulle köra make install gick det inte alls. Npm strulade och jag ombad köra audit fix och npm audit fix --force (vilket jag också gjorde men det fungerade ändå inte). I slutänden fick jag en kopia på en makefil från en kursare och då fungerade det äntligen och phpdocs kom igång (+ make test fungerar nu).

Integrering av “Gissa mitt nummer”
-------------------------
Snabbt och smidigt gick det. Även om jag kunde se att min grundstruktur skiljde sig en del åt från den som användes i exemplet så var den avskalad på ett sådant sätt att den var lätt att integrera i ramverket. En av de få saker jag gjorde annorlunda med var att jag tidigare sparade hela instansen av klassen i sessionen, nu valde jag istället att enbart hantera de relevanta värdena. I slutänden vet jag inte vilket som är smidigast, hade jag sparat instansen hade jag inte behövt anropa klassens konstruktor vid varje gissning. Å andra sidan kan det säkerligen i mer omfattande sammanhang vara en nackdel prestandamässigt att spara hela instansen och inte bara de relevanta delarna.

Fördelar och nackdelar med ramverket
-------------------------
Att skriva kod i ramverket är svårare, även om en nu är mer van att hantera ramverket så finns det delar som en inte kan. Det gör också att det ibland blir strul med saker som skulle löst smidigt utanför ramverket. Det behöver ju inte bero på en brist i ramverket, kanske mer den egna kunskapsnivån, men skulle så vara fallet bygger jag hellre om hela min lösning än att försöka lista ut varför den inte fungerar. Det har jag lärt mig den hårda vägen i tidigare kurser. ;)

Vilken är din TIL för detta kmom?
-------------------------
Mitt TIL: Make är säkert bra. Skulle jag bry mig om det i något annat sammanhang? Efter allt strul jag haft i två kurser med det så är svaret nej.
